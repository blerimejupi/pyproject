[{"title": "\nWindows 12 do t\u00eb lansohet n\u00eb treg ver\u00ebn e ardhshme? ", "image": "https://sinjali.com/wp-content/uploads/2023/12/windows-600x360-1.jpg", "content": "\n\n\n\nSipas nj\u00eb raporti t\u00eb fundit, Windows 12 do t\u00eb dal\u00eb n\u00eb treg ver\u00ebn e ardhshme, n\u00eb qershor 2024.\nKy afat duket se \u00ebsht\u00eb parashikuar p\u00ebr shkak t\u00eb deklaratave t\u00eb president\u00ebve t\u00eb Quanta dhe Acer, t\u00eb cil\u00ebt ishin t\u00eb ftuar n\u00eb Ekspozit\u00ebn e Teknologjis\u00eb Mjek\u00ebsore n\u00eb Tajvan m\u00eb 30 n\u00ebntor.\nRritja e shpenzimeve p\u00ebr inteligjenc\u00ebn artificiale gjeneruese (1.37 miliard\u00eb dollar\u00eb n\u00eb 2022) u v\u00ebrejt nga presidenti i Quanta, Lin Baili, duke shtuar se \u201ckur t\u00eb arrij\u00eb Windows 12, prisni q\u00eb kompjuter\u00ebt e inteligjenc\u00ebs artificiale t\u00eb shfaqen nj\u00ebri pas tjetrit\u201d, transmeton Telegrafi.\nJason Chen, drejtor ekzekutiv i Acer, mendon n\u00eb m\u00ebnyr\u00eb t\u00eb ngjashme, por ai nuk \u00ebsht\u00eb i bindur se kompjuter\u00ebt me inteligjenc\u00eb artificiale do t\u00eb b\u00ebhen hit brenda nat\u00ebs.\nN\u00eb vend t\u00eb k\u00ebsaj, ai vuri n\u00eb dukje se do t\u00eb duhet koh\u00eb q\u00eb sjellja e klientit t\u00eb p\u00ebrshtatet me at\u00eb q\u00eb ofrohet.\nData e lansimit t\u00eb Windows 12 n\u00eb mes t\u00eb 2024 \u00ebsht\u00eb n\u00eb p\u00ebrputhje me thashethemet e m\u00ebparshme mbi k\u00ebt\u00eb tem\u00eb.\nN\u00eb tetor, drejtori financiar i Intel, Dave Zinsner p\u00ebrmendi nj\u00eb \u201cWindows t\u00eb rifreskuar q\u00eb pritet vitin e ardhsh\u00ebm\u201d.\nAi tha gjithashtu se prodhuesi i \u00e7ipave beson se \u201crifreskimi do ta b\u00ebj\u00eb vitin e ardhsh\u00ebm nj\u00eb vit t\u00eb mir\u00eb p\u00ebr biznesin\u201d.\n/GazetaSinjali/\n"}, {"title": "\nT\u00eb dh\u00ebnat n\u00eb \u201cGoogle Drive\u201d po fshihen pa ndonj\u00eb shpjegim \u2013 Google jep disa k\u00ebshilla ", "image": "https://sinjali.com/wp-content/uploads/2023/12/google-drive.jpg", "content": "\n\n\n\nP\u00ebrdoruesit e \u201cGoogle\u201d thon\u00eb se t\u00eb dh\u00ebnat e tyre jan\u00eb zhdukur nd\u00ebrsa nj\u00eb inxhinier u ka k\u00ebrkuar q\u00eb t\u00eb mos shtypin nj\u00eb buton q\u00eb mund ta p\u00ebrkeq\u00ebsoj\u00eb problemin.\nDit\u00ebt e fundit, p\u00ebrdoruesit e \u201cGoogle Drive\u201d \u2013 q\u00eb i lejon njer\u00ebzit t\u00eb ruajn\u00eb skedar\u00ebt e tyre n\u00eb cloud \u2013 thon\u00eb se ata skedar\u00eb duket se jan\u00eb zhdukur. Disa raportojn\u00eb se skedar\u00ebt disa mujor\u00eb u jan\u00eb zhdukur, pa asnj\u00eb m\u00ebnyr\u00eb t\u00eb dukshme p\u00ebr t\u2019i rikthyer ato, raporton \u201cThe Independent\u201d.\nDosjet duket se jan\u00eb zhdukur pa l\u00ebn\u00eb gjurm\u00eb, pa asnj\u00eb shenj\u00eb se pse jan\u00eb zhdukur apo edhe n\u00ebse jan\u00eb t\u00eb rikuperueshme.\nProblemi duket t\u00eb jet\u00eb me nj\u00eb p\u00ebrdit\u00ebsim t\u00eb fundit t\u00eb \u201cGoogle Drive\u201d p\u00ebr desktop, nj\u00eb aplikacion q\u00eb mund t\u00eb instalohet n\u00eb Mac ose Windows p\u00ebr t\u00eb pasur akses te skedar\u00ebt e ruajtur n\u00eb \u201cDrive\u201d.\nQindra njer\u00ebz po ankohen p\u00ebr problemin dit\u00ebt e fundit, duke p\u00ebrdorur nj\u00eb forum t\u00eb \u201cGoogle\u201d q\u00eb lejon p\u00ebrdoruesit t\u00eb k\u00ebrkojn\u00eb ndihm\u00eb. Numri ka t\u00eb ngjar\u00eb t\u00eb jet\u00eb shum\u00eb m\u00eb i lart\u00eb.\nGoogle thot\u00eb se nuk \u00ebsht\u00eb e qart\u00eb se \u00e7far\u00eb \u00ebsht\u00eb \u00e7\u00ebshtja, me nj\u00eb punonj\u00ebs q\u00eb tha se kompania po \u201cheton raportet e nj\u00eb problemi q\u00eb ndikon n\u00eb nj\u00eb grup t\u00eb kufizuar t\u00eb \u2018Drive\u2019 p\u00ebr p\u00ebrdoruesit e desktopit\u201d. Deklarata tregoi se kompania do t\u00eb \u201cjap\u00eb m\u00eb shum\u00eb informata\u201d, por ende nuk ka dh\u00ebn\u00eb asgj\u00eb.\nMegjithat\u00eb, ai p\u00ebrfaq\u00ebsues i ekipit t\u00eb \u201cGoogle Drive\u201d u b\u00ebri thirrje p\u00ebrdoruesve t\u00eb mos klikojn\u00eb butonin \u201cShky\u00e7e llogarin\u00eb\u201d (Disconnect account) n\u00eb aplikacionin \u201cDrive\u201d p\u00ebr Desktop. Kjo mund t\u00eb shkaktoj\u00eb probleme t\u00eb m\u00ebtejshme me skedar\u00ebt e humbur, tha punonj\u00ebsi i \u201cGoogle\u201d me emrin Saitej.\nDisa than\u00eb megjithat\u00eb se kishin d\u00ebgjuar se shtypja e atij butoni mund t\u00eb resetonte aplikacionin dhe t\u00eb ndihmonte n\u00eb gjetjen e skedar\u00ebve t\u00eb humbur.\nP\u00ebrdoruesve iu tha gjithashtu q\u00eb t\u00eb mos e fshinin follderin e t\u00eb dh\u00ebnave t\u00eb aplikacionit dhe u k\u00ebshilluan q\u00eb ta kopjojn\u00eb at\u00eb follder n\u00eb hard-diskun e tyre n\u00ebse kishin hap\u00ebsir\u00eb.\n/GazetaSinjali/\n"}, {"title": "\nGoogle shfaq flamurin komb\u00ebtar n\u00eb faqen hyr\u00ebse ", "image": "https://sinjali.com/wp-content/uploads/2023/11/Google.jpg", "content": "\n\n\n\nKompania Google ka vendosur nj\u00eb ilustrim me flamurin komb\u00ebtar me rastin e dit\u00ebs s\u00eb 28 N\u00ebntorit.\nK\u00ebt\u00eb veprim t\u00eb kompanis\u00eb amerikane e ka p\u00ebrsh\u00ebndetur kryeministri i Shqip\u00ebris\u00eb, Edi Rama.\n\u201cPo, \u00ebsht\u00eb dita e flamurit m\u00eb t\u00eb bukur n\u00eb bot\u00eb\u201d, ka shkruar Rama n\u00eb Facebook.\nKjo kompani zakonisht vendos ilustrime t\u00eb ndryshme me rastin e dit\u00ebve dhe ngjarjeve t\u00eb ve\u00e7anta.\nImazhi me flamurin komb\u00ebtar u shfaqet atyre q\u00eb p\u00ebrdorin internetin brenda adresave t\u00eb internetit t\u00eb Shqip\u00ebris\u00eb.\n/GazetaSinjali/\n"}, {"title": "\nZbulohet data kur do t\u00eb publikohet traileri i GTA 6 ", "image": "https://sinjali.com/wp-content/uploads/2023/12/131902209_mediaitem131900807.jpg", "content": "\n\n\n\nRockstar Games ka njoftuar se traileri i GTA 6 do t\u00eb publikohet nes\u00ebr, m\u00eb 5 dhjetor.\nPor pavar\u00ebsisht k\u00ebsaj, akoma nuk dihet se kur do t\u00eb lansohet video-loja e shum\u00ebpritur.\nNdryshe, kan\u00eb kaluar 10 vjet q\u00eb kur Rockstar Games publikoi Grand Theft Auto 5, e cila \u00ebsht\u00eb video-loja e dyt\u00eb m\u00eb e shitur ndonj\u00ebher\u00eb pas Minecraft, pasi ka shitur m\u00eb shum\u00eb se 185 milion\u00eb kopje.\nRockstar Games ka gjasa t\u00eb ket\u00eb punuar n\u00eb GTA 6 p\u00ebr disa vite, por konfirmimin se \u00ebsht\u00eb duke punuar n\u00eb k\u00ebt\u00eb loj\u00eb e b\u00ebn\u00eb n\u00eb shkurt t\u00eb vitit 2022.\u00a0\n/GazetaSinjali/\n"}, {"title": "\nVe\u00e7antia q\u00eb pritet t\u00eb ket\u00eb iPhone 16 Pro ", "image": "https://sinjali.com/wp-content/uploads/2023/11/iphone-600x360-1.jpg", "content": "\n\n\n\nIphone 14 Pro Max dhe ai 15 Pro Max jan\u00eb modelet m\u00eb t\u00eb shitura t\u00eb Apple, kjo p\u00ebr shkak t\u00eb ve\u00e7orive m\u00eb speciale q\u00eb ofrohen nga k\u00ebto dy modele. \u201c\nPro Max\u201d jan\u00eb kryesisht modelet me ekrane m\u00eb t\u00eb m\u00ebdha dhe ofrojn\u00eb nj\u00eb s\u00ebr\u00eb funksionesh q\u00eb nuk mund t\u00eb gjenden nga modelet e tjera t\u00eb iPhone.\nMegjithat\u00eb, nj\u00eb ekran i madh po rezulton me probleme p\u00ebr njer\u00ebzit q\u00eb duan ta p\u00ebrdorin telefonin e tyre vet\u00ebm me nj\u00eb dor\u00eb. Dikush mund t\u00eb has\u00eb v\u00ebshtir\u00ebsi p\u00ebr t\u00eb rr\u00ebshqitur p\u00ebrgjat\u00eb sistemit iOS me vet\u00ebm nj\u00eb dor\u00eb dhe duhet t\u00eb kap telefonin me dy duart p\u00ebr t\u00eb arritur aplikacionet e synuara. Sistemi operativ iOS nuk u optimizua kurr\u00eb p\u00ebr p\u00ebrdorim me nj\u00eb dor\u00eb n\u00eb telefonat m\u00eb t\u00eb m\u00ebdhenj.\nNj\u00eb raport i PhoneArena sugjeron se iPhone 16 Pro me nj\u00eb ekran 6.3 in\u00e7 mund t\u00eb jet\u00eb nj\u00eb opsion m\u00eb i mir\u00eb p\u00ebr ata q\u00eb duan nj\u00eb balanc\u00eb midis nj\u00eb ekrani t\u00eb madh dhe p\u00ebrdorimit t\u00eb telefonit me nj\u00eb dor\u00eb. P\u00ebrfshirja e mundshme e nj\u00eb kamere me zmadhim optik 5x dhe nj\u00eb rritje e leht\u00eb e kapacitetit t\u00eb bateris\u00eb n\u00eb iPhone 16 Pro 6.3 in\u00e7 jan\u00eb v\u00ebrejtur si p\u00ebrfitime shtes\u00eb.\nApple njihet p\u00ebr \u00e7mimet e larta. iPhone 15 Pro Max shitet n\u00eb Shtetet e Bashkuara p\u00ebr 1,199 dollar\u00eb. \u00c7mimi i k\u00ebsaj pajisjeje n\u00eb Evrop\u00eb \u00ebsht\u00eb duksh\u00ebm m\u00eb i lart\u00eb. N\u00eb faqen e Apple \u00ebsht\u00eb b\u00ebr\u00eb e ditur se n\u00eb eurozon\u00eb kushton edhe mbi 1440 euro, q\u00eb \u00ebsht\u00eb 9% m\u00eb shum\u00eb se \u00e7mimi i vitit t\u00eb kaluar i celularit t\u00eb Apple. Megjithat\u00eb, \u00e7mimet n\u00eb Kontinentin e Vjet\u00ebr ndryshojn\u00eb nga vendi n\u00eb vend, por t\u00eb gjitha jan\u00eb duksh\u00ebm m\u00eb t\u00eb larta se n\u00eb SHBA.\niPhone 15 Pro Max kushton 1,479 euro n\u00eb Franc\u00eb, 1,449 euro n\u00eb Gjermani dhe 1,489 euro n\u00eb Itali. Modeli baz\u00eb i iPhone 15 \u00ebsht\u00eb m\u00eb i shtrenjt\u00eb n\u00eb Evrop\u00eb sesa n\u00eb SHBA. N\u00eb Amerik\u00eb \u00ebsht\u00eb 800 dollar\u00eb nd\u00ebrsa n\u00eb Franc\u00eb 969 euro, n\u00eb Gjermani 949 euro dhe n\u00eb Itali 979 euro. N\u00eb SHBA, TVSH-ja llogaritet sipas blerjes. Norma e TVSH-s\u00eb ndryshon sipas shtetit t\u00eb SHBA-s\u00eb, duke filluar nga 2.9 n\u00eb 7.25%.\n/GazetaSinjali/\n"}]